# বাংলায় পিএইচপি

#### <a href="http://masnun.com">আবু আশরাফ মাসনুন</a>
<br/>



##  প্রারম্ভিকা 
বর্তমান যুগে ওয়েব অটোমেশনের জন্য একটি বিশ্বস্ত নাম - পিএইচপি । পিএইচপি একটি জনপ্রিয় প্রোগ্রামিং ল্যাঙ্গুয়েজ যার সূচনাই হয়েছিলো ওয়েব ডেভেলপমেন্ট এর জন্য । দিনে দিনে পিএইচপির জনপ্রিয়তা বাড়তে বাড়তে ওয়েব আজ তার আধিপত্য অদ্বিতীয় । বিশ্বের প্রায় ৮২% (রেফ: ১) ওয়েবসাইটই কোন না কোনভাবে পিএইচপির উপর নির্ভরশীল । ফেইসবুকের একটা বিরাট অংশ ডেভেলপ করা পিএইচপিতে । তারা পিএইচপির উপর এতটাই নির্ভরশীল যে ফেইসবুক নিজেরাই পিএইচপির উন্নয়নের জন্য নতুন পিএইচপি ইনজিন (HHVM) রিলিজ করে । উইকিপিডিয়াও কিন্তু ডেভেলপ করা পিএইচপিতে । পিএইচপির প্রবল জনপ্রিয়তা আর চাহিদার কথা চিন্তা করে গুগল সম্প্রতি তাদের এ্যাপ ইনজিন প্ল্যাটফর্মে পিএইচপি সাপোর্ট যোগ করে । আসলে যেখানে ওয়েবের ৮২%-ই পিএইচপি ব্যবহার করে সেখানে উদাহরণ খুজঁতে গেলে হাজার হাজার নমুনা পাওয়া যাবে । ওয়েব নির্ভর প্রজেক্টগুলোতে তাই পিএইচপি ডেভেলপারদের চাহিদাও ব্যাপক । 

রেফারেন্স:
(১) <a href="http://php.net/usage.php">http://php.net/usage.php</a>


## ট্রেইনিং ম্যাটেরিয়াল 

এই বইটি লেখার প্রয়োজনীয়তা প্রথম অনুভব করি <a href="http://transcendio.net/training">রাইটসাইট - ট্রান্সেন্ডিও পিএইচপি ট্রেইনিং</a> এর প্রথম সেশন চলাকালীন সময় । মূলত এই কোর্সের সিলেবাস থেকেই বইটি লেখা । আমাদের দেশে গতানুগতিক ধারার ট্রেইনিং এর বাইরে কিছু করার ইচ্ছা থেকেই আমি এই ট্রেইনিং সেশন শুরু করি । এখানে শিক্ষার্থীদের কে সপ্তাহে ৮ঘন্টা ক্লাসের পাশাপাশি আরো প্রায় ২০ ঘন্টার হোমওয়ার্ক করতে হয় । করতে হয় প্রেজেন্টেশন ও গ্রুপ ডিসকাশন । এসবের জন্য দরকার হয় নানা ধরনের রিসোর্স, সময় দিতে হয় হ্যাকার নিউজ, রেডিট কিংবা স্ট্যাক ওভারফ্লোতে । আমার প্রথম ব্যাচের শিক্ষার্থীদের জন্য এই সব এক্সটার্নাল রিসোর্স এর পাশাপাশি একটি হ্যান্ডবুক প্রোভাইড করার ইচ্ছা থেকেই এই বইটি লেখা । 

আশা করি আমার ট্রেইনিং এ অংশগ্রহনকারীদের বাইরেও আরও অনেকে উপকৃত হবেন এই বইয়ের কন্টেন্ট থেকে । 

## ওপেন সোর্স

বইটির কন্টেন্ট ওপেন সোর্স । আপনিও অবদান রাখতে পারেন <a href="https://github.com/howtocode-com-bd/php.howtocode.com.bd">গিটহাব রিপোজিটরি</a>তে । আপনার অবদানও অবদান কারীদের তালিকায় যুক্ত করা হবে । 

এছাড়া যে কোন ধরনের সাজেশন বা ফিডব্যাক ইমেইল করতে পারেন: `masnun [at] transcendio.net` এই ঠিকানায় । 